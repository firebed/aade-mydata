# Τύπος Invoice

Ο τύπος `Invoice` αντιπροσωπεύει ένα αντικείμενο που περιέχει πληροφορίες
για τα παραστατικά που θα διαβιβαστούν ή έχουν διαβιβαστεί στο σύστημα του ΑΑΔΕ myDATA.

| Πεδίο                 | Περιγραφή                                                                                                 |
|-----------------------|-----------------------------------------------------------------------------------------------------------|
| uid                   | Αναγνωριστικό Παραστατικού                                                                                |
| mark                  | Καταχώρησης Παραστατικού                                                                                  |
| cancelledByMark       | Μοναδικός Αριθμός Καταχώρησης Ακυρωτικού                                                                  |
| authenticationCode    | Συμβολοσειρά Αυθεντικοποίησης                                                                             |
| transmissionFailure   | Αδυναμία Επικοινωνίας Παρόχου ή Αδυναμία Διαβίβασης Δεδομένων από ERP                                     |
| issuer                | Εκδότης Παραστατικού                                                                                      |
| counterpart           | Λήπτης Παραστατικού                                                                                       |
| paymentMethods        | Τρόποι Πληρωμής                                                                                           |
| invoiceHeader         | Επικεφαλίδα Παραστατικού                                                                                  |
| invoiceDetails        | Γραμμές Παραστατικού                                                                                      |
| taxesTotals           | Σύνολα Φόρων                                                                                              |
| invoiceSummary        | Περίληψη Παραστατικού                                                                                     |
| qrCodeUrl             | Κωδικοποιημένο αλφαριθμητικό για να χρησιμοποιηθεί από τα προγράμματα για τη δημιουργία QR Code τύπου Url |
| otherTransportDetails | Λοιπές Λεπτομέρειες Διακίνησης (Ορισμός - Αλλαγή Μτφ Μέσων)                                               |

> [!NOTE]
> Τα πεδία `uid`, `mark`, `cancelledByMark` και `authenticationCode` συμπληρώνονται από την υπηρεσία.

## Παρατηρήσεις

- Το uid αποτελεί το αναγνωριστικό κάθε παραστατικού και συμπληρώνεται από την Υπηρεσία.
  Γενικά υπολογίζεται από το SHA-1 hash των ακόλουθων πεδίων του παραστατικού τα οποία είναι :
    - ΑΦΜ Eκδότη
    - Ημερομηνία Έκδοσης
    - Αριθμός Εγκατάστασης στο Μητρώο του Taxis
    - Τύπος Παραστατικού
    - Σειρά
    - ΑΑ
    - Τύπος Απόκλισης Παραστατικού (εφόσον υπάρχει)
      Ειδικά για τα παραστατικά των κατηγοριών Β1 (Μη Αντικριζόμενα Παραστατικά
      Λήπτη ημεδαπής / αλλοδαπής) και Β2 (Αντικριζόμενα Παραστατικά Λήπτη
      ημεδαπής / αλλοδαπής) στον υπολογισμό του uid συμμετέχει και το ΑΦΜ του
      λήπτη. Κατά τη χρήση του αλγόριθμου SHA-1 χρησιμοποιείται κωδικοποίηση ISO-8859-7.
- Το `mark` αποτελεί τον Μοναδικό Αριθμό Καταχώρησης του παραστατικού (Μ.ΑΡ.Κ)
- Στο στοιχείο `taxesTotals` θα περιλαμβάνονται φόροι όλων των κατηγοριών, εκτός
  του ΦΠΑ, οι οποίοι αφορούν όλο το παραστατικό σαν σύνολο. Σε περίπτωση που ο
  χρήστης κάνει χρήση αυτού του στοιχείου, δε θα μπορεί να εισάγει φόρους εκτός
  του ΦΠΑ σε κάθε γραμμή του παραστατικού ξεχωριστά.
- Ο Μοναδικός Αριθμός Καταχώρησης Ακυρωτικού εμφανίζεται κατά τη λήψη μόνο
  εφόσον το εν λόγω παραστατικό έχει ακυρωθεί και συμπληρώνεται με το ΜΑΡΚ της
  ακύρωσης.
- Το authenticationCode αποτελεί τη συμβολοσειρά αυθεντικοποίησης κάθε
  παραστατικού και συμπληρώνεται από την Υπηρεσία για την περίπτωση που η
  αποστολή γίνεται μέσω Παρόχου Ηλεκτρονικής Τιμολόγησης. Υπολογίζεται από το
  SHA-1 hash 8 πεδίων του παραστατικού τα οποία είναι :
  - ΑΦΜ Eκδότη
  - Ημερομηνία Έκδοσης
  - Αριθμός Εγκατάστασης στο Μητρώο του Taxis
  - Τύπος Παραστατικού
  - Σειρά
  - ΑΑ
  - Μ.ΑΡ.Κ Παραστατικού
  - Συνολική Αξία Παραστατικού
  - Σύνολο Αξίας Φ.Π.Α. Παραστατικού
  - ΑΦΜ Λήπτη
- Το πεδίο qrCodeUrl περιέχει ένα url του οποίου το query string είναι
  κωδικοποιημένο, προκειμένου να χρησιμοποιηθεί από τις εφαρμογές για την
  παραγωγή/εισαγωγή στα παραστατικά QR Code τύπου url, το οποίο θα οδηγεί
  (κατά την ανάγνωση του) σε σελίδα της Υπηρεσίας για την επισκόπηση του
  παραστατικού.
- Το πεδίο otherTransportDetails (Λοιπές Λεπτομέρειες Διακίνησης) είναι λίστα
  τύπου TransportDetailType.
- Επιτρεπτές τιμές για το πεδίο `transmissionFailure` είναι:
  - **1**. Στην περίπτωση αδυναμίας επικοινωνίας οντότητας με τον πάροχο κατά την έκδοση/διαβίβαση παραστατικού (μόνο για παρόχους).
  - **2**. Στην περίπτωση αδυναμίας επικοινωνίας του παρόχου με το myDATA κατά την έκδοση/διαβίβαση παραστατικού (μόνο για παρόχους).
  - **3**. Απώλεια διασύνδεσης (είναι επιτρεπτή μόνο για περίπτωση αποστολής από ERP).
  